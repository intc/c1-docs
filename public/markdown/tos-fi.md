### c1.fi - Palvelun käyttöehdot

Voimassa 15.12.2021 lähtien.

### Yleistä

Tässä "Palvelun käyttöehdot"-dokumentissa (jäljempänä "*Sopimus*", "*Ehdot*", "*Palveluehdot*" ja "*Käyttöehdot*") "me", "meidän", "c1.fi" ja "Fennosys" viittaavat Fennosys Oy nimiseen Suomessa rekisteröityyn yritykseen (ALV rek.no: 2046106-6). Käsitteet "asiakas", "sinun" ja "sinä" viittaavat sinuun.

Jotta voit rekisteröityä ja käyttää palveluamme, sinun on luettava tämä *Sopimus* ennen kuin käytät "[tilin luonti](/signup?lang=fi)"-lomakkeella olevaa "jatka"-painiketta. Jatkamalla rekisteröintiä julkituot suostumuksesi näihin ehtoihin.

Jos rekisteröit asiakastilin organisaation puolesta, suostumuksesi näihin ehtoihin sitoo kyseisen organisaation näihin *Ehtoihin*. Samalla julkituot, että sinulla on kyseisessä organisaatiossa laillinen valtuus sitoa nämä *Ehdot* mainittuun organisaatioon. Tässä tapauksessa termit "sinä", "sinun", "asiakas" viittaavat kyseiseen organisaatioon.

Tässä dokumentissa termillä "*Palvelu*" tarkoitetaan kaikkia Fennosys Oy:n tarjoamia tuotteita tai palveluita. Tämä sisältää myös kaikki sinulle koeajan aikana tai veloituksetta tarjotut palvelut.

**Lue nämä *Ehdot* huolellisesti läpi ennen *Palveluun* rekisteröitymistä. Kun rekisteröintisi on valmis, tulee näistä *Palveluehdoista* laillisesti sitova sopimus sinun ja c1.fi:n välillä. Jos et hyväksy näitä *Ehtoja* älä jatka rekisteröitymistä äläkä käytä *Palvelua*.**

### Erilliset kirjalliset sopimukset

Jos sinulla on erillinen kirjallinen sopimus Fennosys Oy:n kanssa, nämä *Palveluehdot* eivät koske sinua.

### Muutokset Palveluehtoihin

##### Etukäteen ilmoittaminen

Annamme sinulle ennakkoilmoituksen vähintään kolmekymmentä (30) päivää ennen näiden *Palveluehtojen* päivitetyn version voimaantulopäivää. Ilmoitus lähetetään sähköpostitse sähköpostiosoitteeseesi (käyttäjätunnus osoitteessa c1.fi). *Ehtojen* päivitetty versio korvaa kaikki aiemmat versiot.

##### Sinun hyväksyntäsi

Jatkamalla *Palvelun* käyttöä *Palveluehtojen* muutospäivänä, ja muutospäivästä eteenpäin, julkituot hyväksyväsi muuttuneet *Palveluehdot*. Jos et hyväksy muuttuneita *Palveluehtoja*, sinun on välittömästi lopetettava *Palvelun* käyttäminen.

##### Poikkeukset

Mikäli Fennosys Oy joutuu muuttamaan näitä *Palveluehtoja* lainmuutoksen, viranomaisten tai teleoperaattoreiden vaatimuksen vuoksi, emme välttämättä pysty antamaan sinulle kirjallista ennakkoilmoitusta kolmekymmentä (30) vuorokautta ennen uusien *Ehtojen* voimaantuloa.

### Sinun c1.fi tilisi

*Palvelujemme* käyttäminen edellyttää rekisteröintiprosessin onnistunutta läpivientiä. Rekisteröinnin yhteydessä *Palvelu* kysyy nimesi ja mobiilipuhelinnumerosi sekä uuden sähköpostiosoitteen ja salasanan, joita haluat käyttää *Palvelussa*.

Rekisteröityessäsi sinun tulee antaa oikeat ja ajantasaiset tiedot itsestäsi.

Rekisteröintiprosessin aikana lähetämme sinulle vahvistuskoodin tekstiviestinä. Tämän jälkeen *Palvelu* pyytää sinua syöttämään vastaanottamasi vahvistuskoodin. Vahvistuskoodin onnistuneen tarkistuksen jälkeen luodaan kaksi linkitettyä tiliä: 1) hallintatili ja 2) sähköpostitili.

Olet itse vastuussa hallinta- ja sähköpostitilisi käytöstä. Sitoudut kaikkiin kohtuullisiin varotoimiin estääksesi luvattoman pääsyn tileillesi ja tiliesi luvattoman käytön. Sitoudut ilmoittamaan meille viipymättä kaikesta luvattomasta käytöstä.

Emme ole vastuussa menetyksistä tai vahingoista, jotka johtuvat tiliesi tai *Palvelun* luvattomasta käytöstä.

### Asiakasta koskevat rajoitukset ja velvollisuudet

##### Rajoitukset, *Palveluiden* keskeyttäminen

Seuraavat toimet katsotaan *Palveluiden* väärinkäytöksi:

1. Ei-toivottujen massaviestien (eli "roskapostin") lähettäminen
2. Kaikki laiton tai moraaliton käyttö
3. *Palveluidemme* jälleenmyynti kolmansille osapuolille
4. Takaisinmallinnus, läpäisytestaus tai mikä tahansa muu häiritsevä luvaton toiminta

Suostut käyttämään *Palveluita* vain laillisiin ja moraalisesti hyväksyttäviin tarkoituksiin.

Varaamme oikeuden irtisanoa *Palvelun* palautusoikeudetta ja ilman minkäänlaista hyvitystä, mikäli mikä tahansa todistettu tai epäilty rikkomus tapahtuu.

##### Vastuut

Olet yksin vastuussa kaikesta *Palvelun* käytöstä, oli se sitten luvatonta tai luvallista.

### Palvelun muutoksista

*Palvelun* ominaisuudet, käyttöliittymä ja sovellukset voivat muuttua ajan myötä. Ilmoitamme sinulle yleensä (c1.fi-sähköpostitilisi kautta) kolmekymmentä (30) vuorokautta ennakkoon merkittävistä *Palvelun* käyttöön liittyvistä muutoksista.

### Palvelumaksut ja maksuehdot

Sitoudut maksamaan *Palvelusta* valitsemasi palvelusuunnitelman ja ominaisuuksien mukaisesti.

##### Luottokorttimaksuehdot

Maksat palvelujakson etukäteen valitsemasi palvelusuunnitelman mukaisesti. Mikäli et halua liittää maksuvälinettäsi automaattisen veloituksen piiriin, *Palvelu* lähettää sinulle henkilökohtaisen maksulinkin 14 vuorokautta ennen seuraavan palvelujakson alkamista.

##### *Palvelun* irtisanominen maksamattomien palvelumaksujen takia

Palvelusopimus keskeytetään automaattisesti, jos et maksa palvelusuunnitelman mukaisia maksuja ajallaan. Emme ole vastuussa mistään vahingoista, vastuista, menetyksistä tai muista tällaiseen keskeytykseen liittyvistä seurauksista.

### Suojaus- ja korvausvastuu

Suostut puolustamaan, suojaamaan ja pitämään syyttömänä Fennosys Oy:tä, sen tytäryhtiöitä, työntekijöitä, kumppaneita ja asiakkaita kaikilta vaateilta, syytteiltä, haasteilta tai oikeustoimilta, jotka ovat suoria tai epäsuoria seurauksia siitä, että olet käyttänyt *Palveluamme*.

Suostut hyvittämään Fennosys Oy:lle, sen tytäryhtiöille, työntekijöille, kumppaneille ja asiakkaille vaateet, syytteet, haasteet tai oikeustoimet, jotka ovat suoria tai epäsuoria seurauksia siitä, että olet käyttänyt *Palveluamme*.

### Aineettomat oikeudet

Fennosys Oy omistaa kaikki c1.fi-sivustoon ja -palveluun liittyvät immateriaalioikeudet. Sitoudut olemaan kopioimatta, jäljentämättä, muokkaamatta, muuttamatta tai luomatta johdannaisteoksia, jotka perustuvat immateriaalioikeuksiimme.

Tuotannossa oleva webmail-sovellus (https://wm.c1.fi) "Horde Groupware" on Horde LLC:n immateriaaliomaisuutta (http://www.horde.org/).

### Tietokonevirukset ja muut haittaohjelmat

Ymmärrät ja hyväksyt, että Fennosys ei voi taata, että kaikki *Palveluidemme* kautta välitetyt tiedot ovat vapaita tietokoneviruksista ja muista haittaohjelmista (haittaohjelmat, troijalaiset jne.).

Suosittelemme että huolehdit siitä, että laitteesi ja ohjelmistosi ovat hyvässä kunnossa ja ajan tasalla ja että asianmukaiset virus- ja haittaohjelmien torjuntatoimenpiteet on hoidettu ennen verkkoon siirtymistä ja Palveluidemme käyttöä.

Hyväksyt, että emme ole vastuussa mistään haittaohjelmien aiheuttamista menetyksistä tai vahingoista.

---

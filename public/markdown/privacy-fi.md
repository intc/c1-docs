### c1.fi - Yksityisyyskäytäntö

Päiväys: 2022-Apr-30

### Yleistä

Tässä yksityisyyskäytäntödokumentissa käsitteet "me", "meidän", "c1.fi" ja "Fennosys" viittaavat Fennosys Oy nimiseen Suomessa rekisteröityyn yritykseen (ALV rek.no: 2046106-6). Käsitteet "asiakas", "sinun" ja "sinä" viittaavat sinuun.

Termillä "Palvelut" tarkoitetaan kaikkia Fennosys Oy:n tarjoamia tuotteita tai palveluita. Tämä sisältää myös kaikki sinulle koeajan aikana tai veloituksetta tarjotut palvelut.

Jaamme asiakkaisiin liittyvät tiedot kolmeen pääluokkaan:

* Asiakastilin tiedot
* Asiakkaan käyttötiedot
* Asiakassisältö

Fennoys Oy toimii [*rekisterinpitäjänä*](https://ec.europa.eu/info/law/law-topic/data-protection/reform/rules-business-and-organisations/obligations/controller-processor/what-data-controller-or-data-processor_fi).

### Asiakastilin tiedot

* Henkilötiedot:
  * nimi
  * sähköpostiosoite
  * puhelinnumero

Sähköpostiosoitteesi toimii käyttäjätunnuksena Palveluissamme. Antamasi salasana muunnetaan "salted hash" muotoon. "Hash" tallennetaan tietokantaamme. Muunnos on yksisuuntainen, joten palvelun tietokantaan tallennetusta "hash"-muodosta ei pystytä palauttamaan alkuperäistä salasanaa.

Tällä hetkellä emme tallenna luottokorttitietojasi osana Asiakastilitietoja. Luottokorttitiedot välittää, käsittelee ja tallentaa stripe.com.

##### Kuinka palvelu kerää asiakastilitietoja?

Keräämme, käsittelemme ja tallennamme Asiakastilitietoja, kun rekisteröidyt Palveluihimme tai päivität henkilötietojasi Palveluissamme.

Saatamme myös päivittää henkilötietosi, kun otat yhteyttä tukeemme.

##### Mihin käytämme asiakastilitietoja?

Käytämme asiakastilisi tietoja:

* Hoitaaksemme liiketoimintaan liittyvät tehtävämme kuten kirjanpito, laskutus, veroilmoitus ja tuki.
* Ilmoittaaksemme sinulle tapahtumista tai muutoksista, jotka liittyvät Palveluihin, maksuihin tai tileihin.
* Estääksemme, havaitaksemme tai tutkiaksemme epäiltyä tai havaittua hyväksi- tai väärinkäyttöä Palveluissa.
* Ymmärtääksemme asiakkaitamme ja heidän tarpeitaan ja kehittääksemme Palveluita opitun mukaisesti.

Emme myy Asiakastilitietojasi kolmansille osapuolille.

Tekstiviestien (SMS) lähettäminen edellyttää, että jaamme rekisteröimäsi matkapuhelinnumeron tekstiviestien käsittelyyn liittyvien yhteistyökumppanien kanssa.

Maksujen käsittelyä varten välitämme tarvittavat tiedot valitsemasi maksutavan mukaiselle maksujen käsittelijälle.

Kaikki tiedonvaihto meidän ja yhteistyökumppaniemme välillä hoidetaan TLS-salattujen yhteyksien turvin.

##### Kuinka taltioimme Asiakastilitietoja?

Asiakastilejä koskevat tiedot tallennetaan salatuille lohkolaitteille.

Mikäli tilisi suljetaan (omasta pyynnöstäsi, maksukyvyttömyyden vuoksi tai kokeilujakson päättymisen takia) kaikki asiakastilisi tiedot poistetaan pysyvästi järjestelmästämme kolmenkymmenen yhden (31) päivän kuluttua tilin sulkemisesta.

### Asiakkaan käyttötiedot

* Viestinnän metatiedot
  * IPv4- ja IPv6-osoitteet
  * https-pyynnön aika sekä selaintyyppi ja pyydetyn sivun tunniste (URL).
  * Palveluidemme asettamien evästeiden evästetunnukset. Emme käytä kolmansien osapuolien asettamia evästeitä.
  * Sähköpostiviestien toimitustiedot (lokit)

##### Kuinka palvelu kerää asiakaskäyttötietoja

Julkiset verkkopalvelimemme keräävät ja tallentavat julkisen IP-osoitteen ja evästetiedot aina, kun selaimesi muodostaa yhteyden julkisiin verkkopalvelimiimme.

Julkiset sähköpostipalvelimemme keräävät julkisen IP-osoitteen ja käyttäjänimen aina, kun sähköpostiohjelmasi muodostaa yhteyden sähköpostipalvelimiimme (kuten ActiveSyncin-, smtp- ja imap-protokollien välityksellä).

##### Mihin käytämme asiakaskäyttötietoja

Käytämme asiakkaan käyttötietoja:

* Operoidaksemme palveluita.
   * Toimiva sähköpostiviestien välitys edellyttää, että palvelimemme käsittelevät vastaanottajien osoitteet "Vastaanottaja:", "Kopio:" tai "Piilokopio:" otsikkotiedoissa jotta viesti voidaan toimittaa oikeisiin kohteisiin.
* Oppiaksemme kehittämään Palveluita edelleen.
* Estääksemme, havaitaksemme tai tutkiaksemme epäiltyä tai havaittua hyväksi- tai väärinkäyttöä Palveluissa.

##### Kuinka taltioimme asiakkaan käyttötietoja?

Asiakaskäyttötietojen säilytyskäytäntömme rajoittaa anonymisoimattomien tietojen enimmäistallennusajan 12 kuukauteen. Tämän ajanjakson jälkeen tiedot joko poistetaan pysyvästi tai anonymisoidaan. Kaikki tiedot säilytetään palvelimillamme salatuilla lohkolaitteilla.

Emme myy tai markkinoi Asiakaskäyttötietoja kolmansille osapuolille missään muodossa.

Ainoa tilanne, jossa voimme luovuttaa Asiakaskäyttötietoja kolmannelle osapuolelle on silloin, kun meidän on noudatettava tuomioistuimen haastetta tai lainvalvontaviranomaisien lainmukaisia vaateita.

### Asiakassisältö

Käsiteellä Asiakassisältö viittaamme Palvelujen kautta lähettämiesi ja vastaanottamiesi viestien sisältöön (itse viesti ja sen mahdolliset liitteet). Tämä sisältää myös palvelimillemme mahdollisesti tallennetut viestiluonnokset ja niiden mahdolliset liitteet.

Webmail-applikaation (https://wm.c1.fi) komponentteihin (kalenteri, tehtävät, muistiinpanot, osoitekirja, tiedostonhallinta ja kirjanmerkit) syötetyt tiedot kuuluvat myös Asiakassisällön piiriin.

##### Kuinka säilytämme ja käsittelemme Asiakassisältöä?

Vastaanotettavat sähköpostiviestit ja niiden mahdolliset liitteet, taltioidaan c1.fi sähköpostipalvelun palvelimille. <!--Lisää tiedot roskapostin käsittelystä-->

Lähettämiesi sähköpostiviestin kopio, mahdollisine liitteineen, tallennetaan yleensä palvelimelle ("lähetetyt kansio"). Useat sähköpostiohjelmat taltioivat myös viestivedoksista kopion palvelimelle.

Kaikki Asiakassisältö taltioidaan palvelimillemme salatuille lohkolaitteilla. Lisäksi kaikki sähköpostiviestit salataan vastaanottajan julkista avainta vasten ennen kuin ne taltioidaan palvelimiemme lohkolaitteille.

Henkilöstömme ei saa lukea tai käyttää asiakassisältöäsi, ellei vakavasta rikkomuksesta ole ilmoitettu tai sitä epäillään.

Henkilökohtainen asiakassisältösi poistetaan pysyvästi kolmenkymmenen yhden (31) vuorokauden kuluttua tilisi sulkemisesta. Tämä koskee yhtäläisesti tilin sulkemista omasta pyynnöstäsi, maksukyvyttömyyden vuoksi tai kokeilujakson päättymisen takia.

### Olen EU-kansalainen - mitkä ovat tietosuojaan liittyvät oikeuteni?

Voit ottaa yhteyttä tietosuojavastaavaamme (yhteystiedot alla), jos sinulla on kysyttävää, pyyntöjä tai reklamoitavaa. Käsittelemme huolenaiheesi ja toimitamme sinulle pyydetyt tiedot kohtuullisen ajan kuluessa.

Jos teet pyynnön, meillä on 31 päivää aikaa vastata sinulle. **Huomaa: estääksemme rikollisten tahojen lainvastaiset pyynnöt, vaadimme sinua todistamaan henkilöllisyytesi. Tällä tavoin varmistamme, että esitetty pyyntö on todellakin sinulta.**

Kts. myös EU komission sivustolta: [Mitä oikeuksia minulla on?](https://ec.europa.eu/info/law/law-topic/data-protection/reform/rights-citizens/my-rights/what-are-my-rights_fi)

EU-kansalaisena sinulla (*Rekisteröity*) on oikeus seuraavaan:

##### Tietoihin pääsy

Toimitamme pyynnöstäsi kopion henkilökohtaisista tiedoistasi. Saatamme periä erillisen palvelumaksun tästä työstä.

##### Henkilötietojen korjaaminen

Jos tietosi osoittautuvat virheellisiksi korjaamme henkilötiedot ilman aiheetonta viivytystä. Puutteelliset henkilötiedot täydennetään.

##### Oikeus tietojen pyyhkimiseen

Asiakaskäyttötiedot poistetaan automaattisesti tai ne anonymisoidaan kuten aiemmin on kuvattu (tietojen säilyttämiskäytäntömme mukaan). Asiakastiedot ja asiakassisältö poistetaan automaattisesti edellä kuvatun mukaisesti.

Tietyissä olosuhteissa sinulla on oikeus pyytää henkilötietojesi poistamista ilman kohtuuttomia viiveitä. Asiasta tarkemmin: [Art. 17 GDPR](https://gdpr-info.eu/art-17-gdpr/).

##### Oikeus rajoittaa käsittelyä

Tietyissä olosuhteissa sinulla on oikeus pyytää henkilötietojesi käsittelyyn liittyviä rajoituksia: Asiasta tarkemmin: [Art. 18 GDPR](https://gdpr-info.eu/art-18-gdpr/).

##### Oikeus tietojen siirrettävyyteen

Pyydettäessä toimitamme sinulle henkilötiedot, joita on käsitelty suostumuksen perusteella tai kanssasi tehdyn sopimuksen puitteissa.

Tiedot toimitetaan sähköisessä muodossa sinulle tai osoittamallesi rekisterinpitäjälle.

### Muutokset yksityisyyskäytäntöön

Tarkistamme tämän yksityisyyskäytännön säännöllisesti ja julkaisemme sen osoitteessa [c1.fi/privacy/lang=fi](/privacy/?lang=fi)

### Warrant Canary

"Warrant Canary" tarkoittaa lausuntoa, jossa ilmoitamme, ettei yrityksemme ole vastaanottanut viranomaiselta tai tuomioistuimelta salaiseksi luokiteltuja käyttäjätietoja koskevia pyyntöjä (haasteita, lupia, gag-määräyksiä).

"Warrant Canary" on julkisesti nähtävillä osoitteessa [c1.fi/canary/?lang=fi](/canary/?lang=fi). Huomioi erityisesti, jos tämä asiakirja on poistettu.

"Warrant Canary" on aina digitaalisesti allekirjoitettu, jotta voit varmistaa, ettei sen sisältöä ole muutettu kolmannen osapuolen toimesta.

### Yhteydenotot

* Sähköpostiosoite: *datasecurity@c1.fi*

---
